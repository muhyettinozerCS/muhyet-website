Öfke ile kalkan zarar ile oturur demişler. Ne bileyim artık hissetmiyorum ya da aşırı hissediyorum ve artık yeter diyorum. Duyguları aşırı yaşıyorum. Belki evet öyle olabilirim ama uçlarda yaşamak istemez miydim? Sen de hep öyle isterdin: o olsun, bu olsun; şöyle olsun, böyle olsun... Her şeyi kazandığında ne çabuk değersizleşti. Zamanla sıkıldın, hani neden böyle yapar insanlar bilmem! Çünkü zaman sonra keşkeler… Ben keşke değilim pişmanlık da istemiyorum, iyi anımda olun başkaları kötü olduğunda değil.

Sizi eğriniz ile doğrunuz ile kabul ediyorsam neden böyle yapıyorsunuz?  Bizi bizden alan duygular olur. Gerçekten artık hissetmiyorum. Hissetmek nedir, bilmiyorum. İstediğim tek şey hissetmek. Değersizlik hissini değil, istemediğim tek duygu buydu neden bunu bana yaşatıyorsun? Karşılıksız seven bir insan yok mu? Zorla sevebilecek, zaman sonra değil. Şimdi evet seviyorum. Bir şey istemiyorum diyebilecek biri yok mu?

"Ah keşke!" demeyeceğim ya da bu keşkelere sizleri koyacak değilim. Anlık tatmin olmanız için asla. Hayır öfkem var, ben de insanım melek değilim. Bazen kızarım, kırarım biliyorum, bilerek yapmıyorum. Yapmak zorunda olduğum için yapıyorum. Sözü dolaylı ya da kendinizi haklı çıkarmaya çalışmayın. Haklı kim ise görün ve buna göre hareket edin. (Öyle saçmaca aa falan olmayın.) Bu sizi daha kötü bir duruma sokabilir. Yazmak içini dökmek, başkalarına ders vermek, yararlı olmak ya da sadece anlatmak değildir. Yazmak içindeki heyelana set çekmek ya da yıkılacak apartmanı kontrol altına alarak yıkmaktır.

Dur diyememek ya da bir kere özür beklemek, gerçekten ne oldu diye merak edilmek falan zor mu? Gurur kötü mü bilmem ama sevgiliye gururlu olunmaz. Olmamalı! Olursan sevgili değildir. O olsa olsa sevdiğini düşündüğün veya söylediğin ama asla hissetmediğin şeyden başka bir şey değildir.

