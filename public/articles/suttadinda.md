İnsan farklı bir varlık, fazlası ile farklı bir varlık. Herkes farklılıkları ve zıtlıkları bir arada ister, bu konuda hiç büyüme göstermez hep çocuk kalır. Yani inek sütü ister, ulaştığında hedefi büyür kuş sütüne kadar gider. Ve son olarak da bunları birleştirmek ister. Eğer tüm döngü normal olarak işler ve sonuca ulaşır ise bunları ayırmak ister. Ve ayıramaz, genel olarak istekleri ve dilekleri gerçekleşmediği için hüzün duyar. İnsanlara, dünyaya son olarak da kendine küser ve sonsuza dek mutsuz olur. Kimisi ise zor olsa da kuş sütü ile inek sütünü dahi ayırır, tüm isteklerini gerçekleştirir. Bu durum ise daha kötü biter. Tüm istekleri bitmiş olan o insan, son istek olarak bilinmeyeni ve hiç tatmadığı ölüm duygusunu tatmak ister. Son durum ise en karmaşık olan başlangıçta takılanlardır. İnek sütü ister, ulaşamaz, bütün ömrü boyunca inek sütünü hayal eder, tadını merak eder. Fakat en başında takıldığı bu denklemin aslında sonsuz döngüde olduğunu bilmez ve en mutlu olan da diğerlerine nazaran bu insandır. Sahip olduğu neredeyse hiç bir şeyi yoktur kaybedecek bir şeyi tabi. Gece gözlerinde tek bir hayali vardır ve bu hayal ile uykunun en uzak ve en güzel hülyalarında bulur kendini. Birinci durumdaki kişininse diğerlerinin imrendiği, ancak her gece kaybetme korkusu olan gerçeği ile uyku girmez gözüne. En küçük bir uykuya daldığında bile kabuslar ile kan ter içinde uykusu sona erer. Ve en kötüsü, her isteğine sahip olandır. Artık her şey ona yapay gelir. Hiç bir tat mutlu etmez, hiç bir şeyin tadı olmaz. Daha kötüsü ise kaybetme korkusu dahi yok olmuştur, kısaca bütün duyguları körelmiştir. Tek isteği en başa geri dönmektir. Hatta bunu dahi istediğinden emin değildir. Yaşamadığı son şeyi denemek ve bilinmeyen denklemi çözmek isteyecektir. Bilinmeyen bir diyarda bilmediği bir tadı, ilk ve son kez öğrenecekti. Korku, şüphe, merak duymadan sadece sonu isteyecekti, son kez ve sonsuza kadar uyuyacaktı...
